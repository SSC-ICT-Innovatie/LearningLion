Tweede Kamer der Staten-Generaal2 Vergaderjaar 2023–2024  Aanhangsel van de Handelingen  Vragen gesteld door de leden der Kamer, met de daarop door de  regering gegeven antwoorden   909  Vragen van de leden Michon-Derkzen (VVD) en Helder (BBB) aan de Minister  van Justitie en Veiligheid over het bericht «Kwam agent Robert-Jan om het  leven bij politiewerk?

Nee, zegt stichting (en dus komt zijn naam niet op monument)» (ingezonden 13 december 2023).

Antwoord van Minister Yes¸ilgöz-Zegerius (Justitie en Veiligheid) (ontvangen  31 januari 2024).

Zie ook Aanhangsel Handelingen, vergaderjaar 2023–2024, nr.

730.

Vraag 1 Bent u bekend met het bericht «Kwam agent Robert-Jan om het leven bij politiewerk?

Nee, zegt stichting (en dus komt zijn naam niet op monu-ment)»?

1  Antwoord 1 Ja.

Vraag 2 Klopt het dat, ondanks een verzoek van de korpschef, de naam van de overleden agent Robert-Jan Hartman niet op het nationaal politiemonument Tuin van Bezinning komt?

Antwoord 2 Ja, dat klopt.
1  Antwoord 1 Ja.

Vraag 2 Klopt het dat, ondanks een verzoek van de korpschef, de naam van de overleden agent Robert-Jan Hartman niet op het nationaal politiemonument Tuin van Bezinning komt?

Antwoord 2 Ja, dat klopt.

Vraag 3 Deelt u met de korpschef dat de activiteit waarbij Robert-Jan Hartman is overleden als een vaardigheidstraining geldt, die daarmee indirect deel uitmaakt van politiewerk?

Deelt u voorts dat het om die reden mogelijk moet zijn om Robert-Jan Hartman op te nemen in de Tuin der Bezinning?

1AD.nl, 7 december 2023, «Kwam agent Robert-Jan om het leven bij politiewerk?

Nee, zegt  stichting (en dus komt zijn naam niet op monument)» (https://www.ad.nl/gorinchem/kwam-agent-robert-jan-om-het-leven-bij-politiewerk-nee-zegt-stichting-en-dus-komt-zijn-naam-niet-op-monument~a5e9d6d9/).

ah-tk-20232024-909 ISSN 0921 - 7398’s-Gravenhage 2024Tweede Kamer, vergaderjaar 2023–2024, Aanhangsel 1
Antwoord 3 De afweging of de teambuildingsactiviteit waar de heer Hartman aan  deelnam toen hij dodelijk gewond raakte voldoet aan de criteria in het reglement van de Tuin van Bezinning is niet aan mij als Minister om te maken.

De Tuin van Bezinning wordt beheerd door een stichting, met een onafhankelijk bestuur.

Noch ik, noch de korpschef maakt onderdeel uit van het bestuur van deze stichting.

Het bestuur toetst voordrachten van namen van omgekomen politiemedewerkers op criteria die in het reglement zijn vastgelegd, in het licht van de toelichting die op het reglement gegeven is en de totstandkoming van het reglement.

Van de korpschef heb ik vernomen dat, in reactie op zijn verzoek ten aanzien van het opnemen van de heer Hartman, het bestuur hem heeft geïnformeerd dat voor hen centraal staat dat de Tuin van Bezinning bedoeld is voor het eren en herdenken van politiemensen die «in the line of duty» om het leven zijn gekomen.
In het verlengde daarvan is het doel nadrukkelijk oog te hebben voor de risico’s die uitoefening van het operationele politiewerk met zich meebrengt.

Ik heb via de korpschef vernomen dat het bestuur heeft geoordeeld dat de activiteit waarbij de heer Hartman dodelijk gewond raakte niet in het verlengde ligt van «in the line of duty», hoe treurig de omstandig-heden ook waren en nog steeds zijn.

Vraag 4 en 5 Bent u bekend met de zorgvuldige afweging van belangen die door het stichtingsbestuur gemaakt zou zijn?

Om welke belangen gaat het hier?

Klopt het dat er sinds 2021 uitzonderingen gemaakt kunnen worden op de hardheidsclausule die geldt voor opname in de Tuin der Bezinning?

Waarom is dat hier niet van toepassing?
Om welke belangen gaat het hier?

Klopt het dat er sinds 2021 uitzonderingen gemaakt kunnen worden op de hardheidsclausule die geldt voor opname in de Tuin der Bezinning?

Waarom is dat hier niet van toepassing?

Antwoord 4 en 5 Het bestuur heeft, naar aanleiding van het verzoek van de korpschef, zorgvuldig afgewogen of de omstandigheden waaronder de heer Hartman is overleden voldoen aan de criteria voor opname in de Tuin van Bezinning of dat er aanleiding was om, in dit specifieke geval, de hardheidsclausule toe te passen en een uitzondering te maken op deze criteria.

Deze hardheidsclausule is inderdaad, bij wijziging in 2021, toegevoegd aan het reglement.

De clausule houdt in dat het bestuur kan besluiten om – in uitzonderlijke gevallen – een naam toch op te nemen.

Daartoe kunnen zij besluiten als het niet opnemen van een naam zou leiden tot een besluit dat op gespannen voet staat met de doelstellingen van de stichting.
Daartoe kunnen zij besluiten als het niet opnemen van een naam zou leiden tot een besluit dat op gespannen voet staat met de doelstellingen van de stichting.

In het reglement is opgenomen dat het bestuur alle relevante belangen afweegt om tot een besluit over een eventuele uitzondering te komen.

Daaronder zijn onder andere de belangen van de nabestaanden en oud-collega’s van de betreffende (overleden) politiemedewerker en de bedoeling van de Tuin van Bezinning en belangen van de nabestaanden van politiemen-sen van wie de naam reeds is opgenomen in de Tuin van Bezinning.

In het geval van de heer Hartman heeft het bestuur de korpschef geïnfor-meerd dat zij deze afweging als een moreel dilemma hebben ervaren.

Het bestuur is doordrongen van de tragiek van het ongeval als gevolg waarvan hij is omgekomen en de impact die dit nog altijd heeft op zijn nabestaanden en oud- collega’s.

Om tot een besluit te komen, hebben zij uitgebreid stil gestaan bij de verschillende perspectieven, belangen, waarden en normen.
Om tot een besluit te komen, hebben zij uitgebreid stil gestaan bij de verschillende perspectieven, belangen, waarden en normen.

Via de korpschef heb ik vernomen dat het bestuur zich terdege bewust is van de tragiek die verbonden is aan het overlijden van de heer Hartman, maar dat naar hun oordeel een besluit om de naam van de heer Hartman niet op te nemen, niet op gespannen voet staat met de doelstellingen van de stichting.

Zij zien daarom geen reden om in dit geval een uitzondering te maken.

Vraag 6 Deelt u de mening dat het wenselijk is dat Robert-Jan Hartman alsnog opgenomen wordt in de Tuin der Bezinning, teneinde zijn nabestaanden ook worden uitgenodigd voor de jaarlijkse herdenking?

Wat kunt/gaat u doen om dit alsnog te bewerkstelligen?

Tweede Kamer, vergaderjaar 2023–2024, Aanhangsel 2
Antwoord 6 Net als de korpschef, heb ik begrip voor de wens van de nabestaanden en  oud- collega’s om de naam van de heer Hartman op te nemen in de Tuin van Bezinning.

Tijdens mijn aanwezigheid bij de jaarlijkse herdenking heb ik de kracht en waarde ervaren die de Tuin van Bezinning voor nabestaanden en oud-collega’s heeft.

Zij putten troost en steun uit de Tuin en het samenzijn tijdens de jaarlijkse herdenking.

Ik gun de nabestaanden en oud-collega’s van de heer Hartman een vergelijkbare plek en vind het van belang dat omgeko-men politiemedewerkers passend herdacht worden.

Ik stel het daarom op prijs dat de naam van de heer Hartman staat bijge-schreven op het monument voor omgekomen politiemensen in de eenheid Rotterdam.

Ik hoop dat zij daar troost in kunnen vinden.

Het besluit om zijn naam ook op te nemen in de Tuin van Bezinning is echter niet aan mij, noch aan de korpschef.

Het onafhankelijke bestuur van de stichting die de Tuin van Bezinning beheert, beslist hierover.
Het besluit om zijn naam ook op te nemen in de Tuin van Bezinning is echter niet aan mij, noch aan de korpschef.

Het onafhankelijke bestuur van de stichting die de Tuin van Bezinning beheert, beslist hierover.

Tweede Kamer, vergaderjaar 2023–2024, Aanhangsel 3
